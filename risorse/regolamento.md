#Regolamento Ufficiale Fanta Zenit 2015/16
##Durata
Il concorso avrà svolgimento a partire dal giorno 16 Agosto 2014 (data di inizio delle iscrizioni) , e terminerà entro la settimana successiva la 38° giornata del Campionato di Calcio di Serie A 2015-16 (comunque entro il 15 Maggio 2016).

##Campionato di Calcio di Serie A
Il calendario di Fanta Zenit seguirà le possibili variazioni del calendario del Campionato di Calcio di Serie A 2015/2016 ed è pertanto legato alle decisioni prese dalla F.I.G.C e dalla Lega Calcio.

##Modalità
Il concorso si rivolge a tutti gli utenti appassionati di calcio e consiste nello schierare una squadra virtuale, acquistando 23 calciatori tra quelli della Serie A 2015-16.
 Il partecipante ha a disposizione 250 ___“Fantamilioni”___ per acquistare:

* 3 Portieri
* 7 Difensori
* 7 Centrocampisti
* 6 Attaccanti

Essi potranno essere scelti tra quelli proposti nella lista calciatori pubblicata, e disponibile on-line all’interno dell’area informativa del sito. Il partecipante non potrà spendere più dei 250 Fantamilioni (potrà spenderne meno) e dovrà acquistare  esattamente il numero di calciatori richiesti per poter rendere valida la sua partecipazione.

I partecipanti provvederanno loro stessi a formare la loro squadra e inserirla sul sito tramite l’opzione Mercato Precampionato.

Il partecipante può formare una squadra entro e non oltre **le ore 17 del 22 Agosto 2015**, ovvero un’ora prima rispetto alla prima partita della prima giornata di Serie A 2015-16.

Prima di ogni giornata di campionato si avrà la possibilità di indicare la formazione scelta, tramite l’apposita area del sito, fino a **quindici minuti** prima dell’orario di inizio della prima partita in calendario per la giornata di campionato di Serie A al quale è associata la relativa giornata di campionato del Fanta Zenit. 

Sarà possibile modificare la propria formazione un numero illimitato di volte prima della scadenza di giornata.

Nel caso in cui non venga comunicata la formazione entro il termine, il computer provvederà a schierare la stessa formazione della giornata precedente.

Nel caso in cui non sia disponibile la formazione della giornata precedente , per esempio nella prima giornata , oppure poichè non valida dopo uno scambio di mercato, l’organizzazione provvederà ad assegnare di ufficio alla squadra del partecipante i seguenti punteggi:

* 60 Punti o il punteggio più basso ottenuto durante quella giornata , per la prima giornata 
* 0 Punti nelle giornate successive

Nell’indicare la formazione ogni partecipante potrà scegliere un numero massimo di giocatori da schierare titolari in ogni ruolo, numero comunque non superiore ad un totale di 11, di cui obbligatoriamente n. 1 Portiere.

Nel caso di scontri diretti a somma gol , nelle fasi ad eliminazione diretta, la squadra che non avrà inserito la formazione, neanche nella competizione principale,  perderà la partita 3-0 a tavolino.

I rimanenti ruoli potranno essere riempiti attraverso uno schema detto modulo scelto tra i seguenti ( N. Difensori-N. Centrocampisti-N. Attaccanti):

* 352
* 343
* 433
* 442
* 451
* 541

Oltre ai giocatori titolari il partecipante è tenuto a schierare n.7 giocatori Panchinari , di cui n.1 Portiere , e i successivi n.2 giocatori per ognuno dei tre ruoli.

##Mercato
Nel corso della stagione ogni partecipante ha la possibilità di poter modificare la sua squadra operando sul mercato per sostituire alcuni calciatori, vendendoli e sostituendoli durante i periodi stabiliti per il mercato di riparazione. Dopo ogni giornata il valore dei calciatori muta, in funzione della prestazione offerta in campo e dei relativi punti conquistati.

Questi valori , come anche tutte le liste e i voti utilizzati nel “Fanta Zenit” non sono in nessun modo ideati dall’organizzazione, che si appoggia al sito web “fantagazzetta.com” per ognuna di queste informazioni.

Ogni operazione, deve rispettare gli stessi vincoli seguiti per la creazione della squadra: senza andare in passivo con i crediti a disposizione, per ogni calciatore venduto si dovrà acquistarne un altro dello stesso ruolo.
Si distinguono diversi Mercati di Riparazione ognuno con la possibilità di acquistare /cedere un numero massimo di giocatori per sessione di mercato.

Il mercato di riparazione apre il giorno successivo all’ultima partita della giornata indicata, alle ore 12 , e termina alle ore 23.59  del giorno precedente la prima partita della giornata indicata come ultima del mercato (esempio ultima partita 2 luglio, prima partita  8 luglio, il mercato sarà aperto dalle ore 12 del 3 luglio, alle ore 23.59 del 7 luglio).

Le date e i regolamenti di ogni sessione di mercato sono le seguenti:

( le date non devono ritenersi ufficiali ma solo indicative per una migliore comprensione del periodo da parte del partecipante, l’apertura e chiusura del mercato segue le regole indicate precedentemente)

###Mercato di Apertura
tra la 2° e la 3° giornata, indicativamente dal 1° all’ 11 Settembre, durante il quale ogni partecipante potrà effettuare un numero massimo di 7 cambi.

###Mercato Autunnale
tra la 7° e la 8° giornata, indicativamente tra il 5 e il 16 Ottobre , durante il quale ogni partecipante potrà effettuare un numero massimo di 5 cambi.

###Mercato di Novembre
tra la 12° e la 13° giornata, indicativamente tra il 9 e il 20 Novembre , durante il quale ogni partecipante potrà effettuare un numero massimo di 5 cambi.

###Mercato Natalizio
tra la 17° e la 18° giornata, indicativamente tra il 21 Dicembre 2014 e il 5 Gennaio 2015 , durante il quale ogni partecipante potrà effettuare un numero massimo di 5 cambi.

###Mercato Invernale
tra la 22° e la 24° giornata, indicativamente tra il 2 Febbraio 2015 e il 5 Febbraio 2015 , durante il quale ogni partecipante potrà effettuare un numero massimo di 7 cambi.

###Mercato di Marzo
tra la 27° e la 28° giornata, indicativamente tra il 1° Marzo e il 4 Marzo, durante il quale ogni partecipante potrà effettuare un numero massimo di 5 cambi.

###Ultimo Mercato
tra la 32° e la 33° giornata, indicativamente tra l’11 Aprile e il 15 Aprile, durante il quale ogni partecipante potrà effettuare solo 3 cambi.

Gli orari e le date di apertura e chiusura dei mercati, saranno sviluppati in base agli anticipi e posticipi delle giornate della Serie A Tim. Ogni modifica  sarà indicata esclusivamente sul sito web dell’organizzazione www.fantazenit.it e/o sui contatti facebook del torneo. È compito del partecipante tenersi aggiornato su queste informazioni.

##Punti
Al termine di ogni giornata di Campionato, ai singoli calciatori della Serie A viene attribuito un punteggio, utilizzando le liste fornite da “Fantagazzetta”, relative alla redazione di  Milano.
 Pertanto ogni squadra iscritta al Fanta Zenit 2015/2016 in ogni giornata del torneo ottiene tanti punti quanti ne conquistano gli 11 calciatori reali “scesi in campo” nella relativa giornata di Serie A.

I calciatori che contribuiscono ad aumentare i  punti del partecipante sono solo i titolari che hanno ottenuto punteggio ai fini del gioco e gli eventuali calciatori della panchina che hanno sostituito quei titolari che non hanno ricevuto punteggio (per un massimo di tre sostituzioni).
 Il computer, calcolando il punteggio di ogni squadra, sostituirà utilizzando dalla panchina un massimo di tre calciatori ed inserendoli al posto di chi non ha preso punti, seguendo l’ordine di inserimento in panchina, e solo nel caso in cui il ruolo del subentrate e del sostituto sono identici.

A questo punteggio di somma voti possono sommarsi dei bonus e sottrarsi dei malus ottenuti da ognuno dei calciatori
###bonus
* 3 punti per ogni gol segnato
* 1 per ogni assist servito
* 3 punti per ogni rigore parato

###malus
* -0,5 punto per un’ammonizione
* -1 punto per una espulsione
* -1 punto per ogni gol subito dal portiere
* -2 punti per ogni autogol effettuato
* -3 punti per ogni rigore sbagliato

Le liste bonus e malus sono fornite da fantagazzetta.

Ogni qual volta un calciatore non riceva un voto in pagella si procederà ad effettuare le sostituzioni dalla panchina, come da regolamento.

In casi particolari, il calciatore senza voto riceve comunque un voto d’ufficio:

A) Calciatori (escluso portiere):

* il calciatore s.v. che ottiene un bonus riceve 6 punti d’ufficio (a cui vanno aggiunti i relativi bonus) indipendentemente dal tempo giocato;
* il calciatore s.v. che viene espulso prende 4 punti d’ufficio (comprensivi del malus per l’espulsione);
* il calciatore s.v che sbaglia un rigore o che fa un’autorete riceve 6 punti d’ufficio (a cui vanno sottratti i relativi malus);
 Il calciatore s.v. senza bonus o malus, così come il calciatore s.v. che viene ammonito, non viene conteggiato, cioè è come se non fosse sceso in campo.

B) Portiere:

* il portiere s. v. sceso in campo (anche se poi sostituito) riceve in ogni caso 6 punti d’ufficio (a cui vanno sottratti eventuali malus ed aggiunti eventuali bonus) se ha giocato per almeno 25′ (esclusi i minuti di recupero)
*  il portiere s.v. che non ha giocato per almeno 25′ (esclusi i minuti di recupero) non viene conteggiato, cioè è come se non fosse sceso in campo a meno che non abbia ricevuto bonus o malus. In tal caso:
*   se come malus ha subito la sola ammonizione e non ha preso bonus, non viene conteggiato;
*    per ogni altro tipo di bonus/malus gli vengono assegnati, come ad ogni altro giocatore, 6 punti d’ufficio, a cui vanno aggiunti i bonus e i malus (ai quali si va ad aggiungere a quel punto anche un’eventuale ammonizione)
*     in caso di espulsione, il punteggio d’ufficio sarà 4, comprensivo del malus per l’espulsione (e non 6)

##Modificatore di Difesa
Importante variazione del punteggio riguarda il modificatore di difesa.
 Il modificatore della difesa è un bonus che si calcola solo se il portiere e almeno quattro difensori contribuiscono ad aumentare il punteggio della squadra. Quindi vengono escluse d’ufficio dal calcolo  del bonus tutte le formazioni che utilizzano un modulo con 3 giocatori in difesa.
 
Si considerano il voto in pagella del portiere e i tre migliori voti in pagella ottenuti dai difensori (non vanno considerati i bonus e i malus). Nel caso dei senza voto che ricevono punteggio ai fini del gioco (vedi punto precedente) a tal punteggio si sottraggono i bonus e si aggiungono i malus.
 Si calcola la media di questi 4 valori e si da questa media si ottengono questi bonus da aggiungere al punteggio totale della squadra:

* 6 punti se la media è maggiore o uguale a 7
* 3 punti se la media è maggiore o uguale a 6,5 e minore di 7
* 1 punto se la media è maggiore o uguale a 6 e minore di 6,5

##Variazioni di Calendario
Nel caso di partite rinviate con un posticipo straordinario, superiore alle 48 ore rispetto al turno in calendario, tutti i calciatori in forza alle squadre coinvolte, squalificati esclusi, riceveranno 6 punti d’ufficio.
 Nel caso di rinvii di tutte o gran parte delle partite della giornata  anche di un termine superiore alle 48 ore  l’organizzazione deciderà se aspettare lo svolgimento di tutte le partite e/o il recupero della giornata per poter calcolare i punteggi dei partecipanti per quella giornata.
 Nel caso in cui vi sia un anticipo, oppure un posticipo previsto dal calendario, superiore alle 48 ore rispetto al  turno in calendario , l’organizzazione potrà optare per il 6 d’ufficio oppure per considerare il voto reale, e ne darà comunicazione ai partecipanti.
 
##Competizioni
Per la stagione 2015-2016 il torneo sarà articolato in queste competizioni:

* **Campionato Zenit** , Competizione Principale a somma punti
* **Zenit Champions Cup** , Competizione a somma Gol
* **Coppa Narciso** , Competizione a somma Gol
* **Minicampionatini** , Competizioni a somma punti con Promozioni e Retrocessioni

Tutte le competizioni saranno svolte in contemporanea.

###Campionato Zenit
Tutte le squadre partecipanti  al torneo prenderanno parte d’ufficio al girone unico del “Campionato Zenit”.

La classifica sarà stilata sommando i punteggi ottenuti in ogni giornata da ogni squadra , include penalizzazioni e bonus di punteggio.

Risulterà vincitore il partecipante con il più alto punteggio al termine della 38° giornata.

###Zenit Champions Cup
Al termine della 19° giornata del torneo verrà stilata una classifica provvisoria per il “Campionato Zenit”.

Le 32 squadre meglio piazzate in questa classifica ,attraverso un sistema di teste di serie potranno accedere alla fase finale di questa competizione che prevede una fase a gironi e turni a eliminazione diretta con scontri di andata e ritorno.
 Le prime 32 squadre della classifica generale vengono divise in 4 fasce, e sorteggiate in 8 gironi da 4 con partite di andata e ritorno. Le prime due squadre per ogni turno accederanno al tabellone Finale con Ottavi, Quarti, Semifinali e Finale.

###Coppa Narciso
Alla Coppa Narciso, partecipano d’ufficio tutte le squadre iscritte al Fanta Zenit.
Il Calendario ed le Modalità sanno rese note ad iscrizione completate

###Campionatino
Al termine della 7° giornata, sulla base della classifica generale che si sarà determinata, i partecipanti verranno suddivisi in 3 serie: Seria A, Serie B, e Serie C.

Nelle successive 10 giornate verrà conteggiato i punti fatti da ogni partecipante, determinando così le 3 nuove classifiche (una per ogni serie).

I primi 2 partecipanti di ogni serie verranno premiati

Contemporaneamente un certo ugual numero di squadre ( da determinare a chiusura iscrizioni ) retrocederanno l dalla Serie A alla Serie B, così come altri dalla Serie B alla Serie C, mentre altri verranno promossi in Serie A ed in Serie B.

Le classifiche dei partecipanti delle tre serie vengono determinate con la somma punti,in caso di arrivo a parità il premio verrà diviso e salirà o scenderà nell’altra categoria la squadra meglio piazzata in quel momento in classifica Generale del Campionato Zenit.

Le giornate in cui assegneremo i 6 premi saranno le seguenti:

17° - 27° - 37°

##Somma Gol
Coppa Narciso e Zenit Champions Cup sono due competizioni a somma gol , dove il punteggio totale della giornata per ogni partecipante viene convertito in “gol”.

Per farlo verrà utilizzata la seguente tabella di conversione:
· fino a 65,5 punti = 0 gol;
· da 66 a 71,5 punti = 1 gol;
· da 72 a 77,5 punti = 2 gol;
· da 78 a 83,5 punti = 3 gol;
· da 84 a 89, 5 punti = 4 gol;
· da 90 a 95,5 punti = 5 gol;
· da 96 a 101,5 punti = 6 gol;
· e così via …

Ogni squadra segnerà così un certo numero di gol che decideranno il risultato della partita: sconfitta = 0 punti in classifica; pareggio = 1 punto in classifica; vittoria = 3 punti in classifica.

In ciascuna delle fasi, tra le squadre che avranno raggiunto il medesimo piazzamento verranno considerate come migliori (e quindi avranno la precedenza) le squadre con il punteggio più alto totalizzato, la miglior differenza reti e poi quelle che hanno segnato il maggior numero di gol.

##Parità
Distinguendo due tipi di classifiche, quella a somma punti semplice che può verificarsi nel campionato Zenit e quella che può verificarsi all’interno di un girone all’italiana o in uno scontro diretto.

Per quanto riguarda il campionato Zenit, può verificarsi la possibilità che alla 19^ giornata, giornata in cui si devono delineare i gironi di Champions, due o più squadre si trovino con lo stesso punteggio; in tal caso si andrà ad effettuare uno scontro diretto tra di esse se il calendario ne permette lo svolgimento, e nel caso di ulteriore parità si effettuerà un sorteggio.
 Nel caso in cui il calendario non permetta lo spareggio si procederà direttamente all’ effettuazione di un sorteggio.

In caso di parità invece in classifica tra 2 o più squadre all’interno di un determinato girone si andrà a considerare la somma punti del girone, se anche essa è uguale, si procederà come nel caso precedente, andando a svolgere se possibile uno spareggio alla giornata successiva, altrimenti si applicherà un sorteggio.

Nelle situazioni di passaggio del turno tra le migliori squadre tra tutti i gironi si considera prima il punteggio del girone, e successivamente la somma punti totale del girone, e si stabilisce una graduatoria. Se sussistono ancora situazioni di parità si svolgeranno degli spareggi, a somma punti o scontri diretti, la cui formula sarà decisa caso per caso (dipende dal numero di squadre).
 Nel caso in cui non sia possibile effettuare gli spareggi si procederà ad un sorteggio.

##Handicap
Le squadre che non inseriscono la formazione per più di tre giornate consecutivamente, avranno una penalizzazione di 6 punti nello scontro diretto.

Alla quinta giornata senza formazione sarà assegnato un punteggio d’ufficio uguale a 0 nelle competizioni a somma punti, in quelle a somma gol il partecipante perderà la partita 3-0 a tavolino.

Nelle competizioni a somma punti la mancanza reiterata dell’inserimento della formazione, specialmente nelle fasi finali dei tornei può portare all’esclusione dalla classifica finale.

L’associazione si riserva la possibilità di penalizzazioni a seguito di violazioni del presente regolamento.

##Calendari Competizioni
###Campionato Zenit:
Dalla 1° alla 38° Giornata di serie A a somma punti.

###Zenit Champions Cup:
Fase a gironi (20-22-24-26-28-30)
Ottavi di Finale (31-32)
Quarti di Finale (33-34)
Semifinali (35-36)
Finale (37-38)

###Coppa Narciso:
Da Stabilire ad Iscrizioni Terminate

###MiniCampionatini:
- dalla 8° alla 17°Giornata
- dalla 18° alla 27°Giornata
- dalla 28° alla 37°Giornata

##Note Finali
In caso non venga raggiunto un numero di squadre sufficienti a garantire tale formula nei numeri sopra indicati Zenit si riserva la possibilità di comunicare nelle pagine dedicate al concorso le metodologie utilizzate.

L'entità dei premi sarà comunicata alla chiusura delle iscrizioni, e saranno rendicontate tutte le spese di gestione che andranno ad intaccarlo.

I Premi consisteranno esclusivamente in Buoni Regalo sul Sito Amazon.IT

Se nessuno reclamerà il loro valore verrà donato in Beneficenza Presso "Messa di San Antonio, Messina".

Il termine ultimo per comunicare l’adesione al torneo è il 21 Agosto 2015 ore 23.59.

Il termine ultimo per versare la quota di iscrizione sarà entro e non oltre il 12 Settembre 2015, pena la cancellazione definitiva da tutte le competizioni.

L’associazione si riserva il diritto di modificare il presente regolamento e di dirimere le questioni sopraggiunte insindacabilmente durante lo svolgimento del torneo se necessario.

